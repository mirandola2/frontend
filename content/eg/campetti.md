---
title : Campi di Specialità e Competenze
---

## Campi di Specialità

I campi di specialità vogliono spingere gli Esploratori e le Guide a scoprire e ad orientarsi tra le tecniche, valorizzando ciascuno i propri talenti. Attraverso lo stile dello scouting, si educano i ragazzi/e ad uno spirito progettuale, fatto di osservazione, deduzione ed azione. Partecipare ad un campo non significa conquistare la specialità. Gli esploratori e le guide che possono partecipare ai campi devono essere di età corrispondente al 1° o 2° anno di reparto (tendenzialmente in età da scuola media). I capi campo, se richiesto dai capi reparto, possono valutare se far partecipare ragazzi fuori età, ma non è la regola.
Ragazzi più grandi possono partecipare come maestri di specialità.

::Lnk{href="https://buonacaccia.net/Events.aspx?RID=&CID=21&All=1" icon="checklist"}
Visualizza i campetti disponibili
::

## Campi di Competenza

Sono eventi nazionali organizzati, rivolti a ragazzi e ragazze in cammino verso un brevetto di competenza, quindi nella tappa della Competenza o che abbiano già raggiunto il brevetto di competenza e quindi in cammino nella tappa della responsabilità. Questi campi hanno lo scopo di offrire l'occasione per affinare uno specifico ambito di competenza attraverso l'approfondimento ad alto livello di una tecnica, con l'ottica di rendere esploratori e guide pronti in ogni circostanza a servire validamente il prossimo, ad animare la squadriglia e il reparto di appartenenza o anche per consolidare le proprie competenze in vista del cammino nella branca RS.

::Lnk{href="https://buonacaccia.net/Events.aspx?RID=&CID=25&All=1" icon="checklist"}
Visualizza i campetti disponibili.
::
