---
img: 'https://raw.githubusercontent.com/mirandola2/frontend/main/doc/architecture.png'
category: 'cc'
title: Un nuovo sito web
date: 2023-10-15
description: Siamo felici di presentarvi il nuovo sito del nostro gruppo!
---

Siamo felici di presentarvi il nuovo sito del nostro gruppo! Qui potrete ritrovare tutti i contenuti presenti nel vecchio sito (leggermente riordinati per una più facile fruizione) insieme a molte cose nuove! Non vediamo l'ora che possiate vederlo bene, girovagando fra le varie pagine; per segnalare eventuali correzioni o dare un feedback a chi si occupa del sito, si può usare la mail presente [nella pagina contatti](/contatti). Inoltre, qui a fianco (o sotto se state leggendo dal telefono) troverete diverse cose utili che si aggiornano ogni giorno!
E ancora, abbiamo aggiornato [la pagina con i nomi totem](/totem) aggiungendo anche gli ultimi (ora contiene quasi 400 nomi!) e attraverso [la specifica pagina](/codice-socio) potete, come sempre, recuperare il vostro codice socio, nel caso vi serva per prenotare un campetto su Buona Caccia o per comprare una nuova uniforme al Gallo (Dove metto i distintivi? [Qui](/uniforme)).  

Sebbene il vecchio sito fosse molto bello e ricco di dettagli, abbiamo voluto ricostruirlo da zero, in modo da non dipendere da nessun "costuttore di siti" terzo. _Per chi volesse dei dettagli tecnici, eccone alcuni. Abbiamo costruito il sito da zero in maniera statica, questo ci permette di avere prestazioni molto buone, pagando nulla di hosting! Il codice sorgente è pubblico, è possibile leggerlo e contribuire [partendo da qui](https://github.com/mirandola2/frontend) per la parte "front-end" mentre [qui](https://github.com/mirandola2/middleware) c'è tutto ciò riguardi middleware e database. In entrambe le pagine è disponibile la documentazione._

In un periodo storico in cui la moneta di Internet è il dato sensibile, aggiungiamo in chiusura che questo sito non usa alcun cookie di profilazione, e tutto quanto è stato costruito ponendo la privacy come primo requisito.
