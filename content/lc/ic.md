---
title: Iniziazione Cristiana
image: /img/misc/fiamme-totem.jpg
---

_Nella proposta di progetto di Iniziazione Cristiana nella Branca Lupetti/Coccinelle è valorizzata la scansione temporale dell'anno litugico come cammino coerente che permette ai ragazzi di prendere progressiva coscienza dei doni che Dio elargisce nello scorrere del tempo. É dentro l'anno scout che si succedono i tempi e gli accenti della progressione educativa delle unità e di ciascun ragazzo._  

_Nell'alternanza dei tre cicli di letture, in cui si privilegiano i tre Evangelisti Matteo (A), Marco (B), Luca (C), si propone un incontro sempre nuovo e più profondo con l'unico evento e mistero di Salvezza: Cristo._

## GLI OBIETTIVI

### Sviluppo di una Mentalità di Fede

“Educare al pensiero di Cristo, a giudicare la vita come Lui, a scegliere e ad amare come Lui, a sperare come insegna Lui, a vivere con Lui la comunione con il Padre e lo Spirito Santo” (cfr RdC 38).  

### Formare Atteggiamenti conformi al Vangelo

In modo che il cristiano sia segno di Cristo nel mondo. Far sorgere un impegno di conversione a una vita nuova in Cristo risorto (cfr RdC 52-53). Dal parlare di Dio deve gradualmente scaturire l‟esigenza e la capacità di parlare con Dio: la catechesi ha il compito di educare alla preghiera, personale e comunitaria.

### Introdurre alla consapevolezza della Storia della Salvezza

Dei contenuti principali della fede cristiana e delle esigenze morali derivanti dalla vita nuova in Cristo. Tutto ciò non come astratta dottrina ma come insieme di realtà che gettano continua luce sulla vita di ciascuno e la interpellano.  

## LE DIMENSIONI

Il conseguimento di questi obiettivi viene realizzato tenendo presenti le dimensioni che caratterizzano  costantemente il cammino di Iniziazione Cristiana.

|||
|-|-|
|__DIMENSIONE PROFETICA__| la conoscenza, l’ascolto e la proclamazione della Parola |
| __DIMENSIONE SACERDOTALE__ | l’incontro concreto con Dio nella Celebrazione e nella Preghiera |
| __DIMENSIONE REGALE__ | l’impegno concreto a partecipare ed annunciare il Regno di Dio |
| __DIMENSIONE VOCAZIONALE__ | sentirsi chiamati da Gesù verso la propria vocazione personale |

## IL PERCORSO  
Il percorso è affrontato attraverso delle tappe della durata annuale. La prima viene vissuta da tutti i bambini e le bambine in seconda elementare, durante il primo anno di catechismo. Le rimanenti quattro tappe, invece, vengono affrontate durante i quattro anni di Lupetti e Coccinelle.

| Tappe | Contenuti |
|-|-|
| __UN AMICO DI NOME GESÙ__  | Scoprire la persona di Gesù, il Figlio di Dio che si è fatto uomo.
| __UN PADRE CHE CI AMA__  |  Scoprire l'amore del Padre manifestato da Gesù.
| __L’AVVENTURA DI DIO CON GLI UOMINI__ | Scoprire che la nostra esistenza ci colloca in una Storia di Salvezza che ha come protagonista Dio, Padre, che si è reso visibile in Cristo.
| __VIVIAMO COME DISCEPOLI DI GESÙ__ | Vivere l'amore di Dio che Gesù ci ha manifestato, seguendolo come discepoli. |
| __TESTIMONI DI GESÙ NELLA COMUNITÀ__  | Cogliere la centralità del dono dello Spirito Santo nel vivere cristiano. Diventare testimoni e annunciatori, scoprendo ciascuno il proprio ruolo.

## LE CELEBRAZIONI SACRAMENTALI

La celebrazione dei Sacramenti avverrà secondo i tempi tradizionalmente fissati dalla parrocchia.
La preparazione dei bambini alla celebrazione del Sacramento avverrà attraverso un breve percorso che avrà l’obiettivo di dare una preparazione liturgico-sacramentale. Tale preparazione è concordata nei contenuti e nei tempi con la parrocchia e attuata all'interno del gruppo scout con incontri dedicati.

::cards
:::card{title = "Prima Confessione" color = lc}
Terza Elmentare
:::
:::card{title = "Prima Comunione" color = lc}
Quarta Elmentare
:::
:::card{title = "Cresima" color = lc}
Prima Media
:::
::
