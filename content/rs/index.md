---
title: Rover e Scolte
---

::card{title = 'Attività e Orari' color = 'rs'}
Le attività si svolgono principalmente durante la settimana di sera o alla domenica mattina.
E' prevista un'Uscita di 2 giorni ogni mese circa.  
Durante l'anno c'è: la Route Invernale di 2 o 3 giorni; la Route di Pasqua di 2 o 3 giorni e la Route Estiva di 7 o 8 giorni.
::



I Rover e le Scolte sono ragazzi/e tra i 16 e 19 anni che aderiscono alla  proposta che lo Scoutismo fa alla loro età. Formano le Comunità R/S per vivere  un'esperienza tesa a favorire la crescita di ciascuno nell'impegno  dell'autoeducazione, nella disponibilità al servizio del prossimo, nello sforzo  di maturare delle scelte per la vita. I fini e le linee fondamentali del metodo  del Roverismo/Scoltismo, già delineati da Boden-Powell, sono quelli comuni a  tutta l'Associazione. La proposta educativa della Branca R/S, mentre costituisce  il completamento della formazione attuata nelle Branche precedenti, è aperta  anche all'adesione di giovani non provenienti dallo scautismo.

### La Legge Scout

La Legge è quella formulata nello statuto.
La Legge non deve essere vissuta come un insieme di norme di comportamento nè l'istituzionalizzazione dello "Scout tipo", ma come espressione del patto che lega tutti gli Scouts e la Guide  del Mondo.
Essa formula gli elementi che qualificano la proposta scout e  aiutano ragazzi e Capi a percorrere le diversissime strade che portano alla  libertà. Tale caratteristica di uniformità ed universalità è essenziale.  

La Guida e lo Scout:

1. pongono il loro onore nel meritare fiducia;
2. sono leali;
3. si rendono utili ed aiutano gli altri;
4. sono amici di tutti e fratelli di ogni altra Guida e Scout; 
5. sono cortesi;
6. amano e rispettano la natura;
7. sanno obbedire;
8. sorridono e cantano anche nelle difficoltà;
9. sono laboriosi ed economi;
10. sono puri di pensieri, parole e azioni.  

### La Promessa Scout

> Con l'aiuto di Dio prometto sul mio onore di fare del mio meglio:
> per compiere il mio dovere verso Dio e verso il mio Paese;
> per aiutare gli altri in ogni circostanza;
> per osservare la Legge scout

### Il Motto

Il motto delle Branche Rover/Scolte è __Servire__.  

### Elementi del Metodo

Strada, Comunità e Servizio costituiscono i tre elementi, complementari ed indissociabili, del Metodo R/S, cui si ispirano le concrete attività delle Branche. Essi derivano da una visione globale dell'uomo che è:

- in cammino sulla sua Strada, esperienza di vita povera ed escetica, di disponibilità al cambiamento, di impegno a costruire se stesso con pazienza e fatica;
- in concreto atteggiamento di disponibilità all'incontro con gli altri, alla condivisione di gioie e sofferenze, di speranze e  progetti;
- pronto al Servizio, che diviene modo normale di  relazione con i fratelli, oggetto del cuore del suo amore.  
