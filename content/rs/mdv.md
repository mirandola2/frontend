---
title: Clan Fuoco Madonna della Valle
image: /img/misc/strada-campo.jpg
---

:Fig{:src='["/img/branche/clan_1.jpg", "/img/branche/clan_2.jpg"]' :desc='["Il Clan Fuoco in Route sul lago Scaffaiolo nel 2020.", "Il Clan Fuoco in Route a Santiago de Compostela, 2018"]' float="0"}


:Fig{src="/img/misc/madonna_della_valle.jpg" desc="L'Edicola in Via Bruino."}

Il nome "Madonna della Valle" è tradizionale dei clan di Mirandola sin dai suoi inizi. Nel 1983, alla nascita del nostro gruppo, il nome viene ripreso da uno dei due clan del Mirandola 1 che era giunto ad esaurimento dei suoi membri, per evitare che questo nome ormai più che trentennale nella storia dello scautismo locale andasse definitivamente a scomparire. Il clan ha come protettrice la Madonna della Valle, la cui edicola si trova in via Punta, sulla strada per Quarantoli, all'incrocio con via Bruino.


## I Capi Clan/Fuoco

:staff{staff=CF}

## Il Clan/Fuoco in Pillole

::cards

:::card{title="La Promessa" color="rs" big}
Con l'aiuto di Dio, prometto sul mio onore di fare del mio meglio:

- per compiere il mio dovere verso Dio e verso il mio Paese;
- per aiutare gli altri in ogni circostanza;
- per osservare la Legge scout.
:::
:::card{title="Il Motto" color="rs"}
__SERVIRE__
:::

:::card{title="Il Patrono" color="rs"}
San Paolo
:::

:::card{title="La Preghiera del Rover e Della Scolta" color="rs" big}
O Signore, fa' di me uno strumento della tua pace. Dov'è odio, fa' ch'io porti l'amore.
Dov'è offesa ch'io porti il perdono. Dov'è discordia, ch'io porti l'unione.
Dov'è dubbio, ch'io porti la fede. Dov'è errore, ch'io porti la verità.
Dov'è disperazione, ch'io porti la speranza. Dov'è tristezza, ch'io porti la gioia. Dove sono le tenebre, ch'io porti la luce.
O Maestro, fa' ch'io non cerchi tanto di essere consolato, quanto di consolare; di essere compreso, quanto di comprendere;
di essere amato, quanto di amare.
Poiché è dando, che si riceve; perdonando, che si è perdonati; morendo, che si risuscita a vita eterna.
_Preghiera Semplice di S. Francesco_
:::

:::card{title="La Legge" color="rs" big}
La Guida e lo Scout:

1. pongono il loro onore nel meritare fiducia;
2. sono leali;
3. si rendono utili ed aiutano gli altri;
4. sono amici di tutti e fratelli di ogni altra Guida e Scout;
5. sono cortesi;
6. amano e rispettano la natura;
7. sanno obbedire;
8. sorridono e cantano anche nelle difficoltà
9. sono laboriosi ed economi;
10. sono puri di pensieri, parole e azioni.
:::

::

## I Pilastri

**LA STRADA.** Camminare a lungo sulla strada permette di conoscere, dominare e superare se stessi e dà il gusto all'avventura; portare a lungo lo zaino e dormire sotto la tenda insegnano l'essenzialità e il senso della propria precarietà; camminare nella natura insegna a vedere le cose e se stessi come creature di Dio, fa immergere nell'ambiente originario di vita.

**LA COMUNITÀ** aiuta i singoli componenti a scoprire e maturare la propria vocazione personale, a conoscere la realtà che li circonda e ad agire in essa.   

**IL SERVIZIO** è l'elemento unificante dei vari interessi, delle attese personali, delle attività e dei valori proposti. Ciò nasce dalla convinzione che una persona trova la sua completa dimensione nel fare il bene degli altri, ad imitazione di Gesù, che non è venuto nel mondo per essere servito, ma per servire.  

## La Carta di Clan

La Carta di Clan è un documento con cui la comunità rende esplicite le sue caratteristiche e tradizioni.  
È costruita in armonia con i valori della Legge e della Promessa scout e si arricchisce progressivamente del risultato delle esperienze vissute dalla comunità.  
Il Clan/Fuoco vi fissa le proprie riflessioni, i propri obiettivi, nonché i valori che ciascun rover e scolta si impegnano a testimoniare.  
È scritta e periodicamente rinnovata dal Clan/Fuoco, quando la comunità non si riconosce più in essa oppure quando, con il passare degli anni, la comunità cambia.  

Dopo pochi mesi dall'ingresso nella Comunità di Clan/Fuoco i rover e le scolte firmano la Carta di Clan, accettandone i contenuti e impegnandosi personalmente nella realizzazione degli obiettivi in essa esplicitati.

## La rivista Camminiamo Insieme

Clicca al link qua sotto per leggere Camminiamo Insieme, la rivista dei rover e delle scolte dell’AGESCI. Il suo compito è portare online le speranze, gli ideali e le voci dei giovani tra i 17 e i 21 anni di età che hanno scelto lo scautismo come esperienza di crescita e impegno per un futuro migliore, come spazio di condivisione e costruzione di uno stile comunitario di fraternità, come testimonianza di fede in Cristo e di servizio agli altri.

::Lnk{href="https://camminiamoinsieme.agesci.it/" icon="newspaper"}
Leggi Camminiamo Insieme
::